---
layout: post
title: Dag 4 - Grauwe dag
date: 2019-05-27
---
De minimum nachttemperatuur valt mee in vergelijking tot de vorige nacht. Het blijft boven 12°C.  
Als we wakker worden, ziet het er heel erg grauw uit. Het motregent licht, zoals voorspeld.  

Het is weer tijd om boodschappen te doen. We gaan gelijk maar weer een rondritje maken. Via Ternant gaan we naar Decize. Onderweg zien we nog een boer bezig met het hooi. Je ziet meteen de ooievaars in het land lopen en de roofvogels in de lucht cirkelen om te kijken of er nog wat eetbaars te vinden is. Bij de Leclerc de boodschappen gedaan. In de buurt even getankt en weer terug naar de camping.  

Op de weg naar de camping loopt een eekhoorntje enkele tientalle meters voor de auto uit voordat die besluit om de berm in te lopen.  

In de namiddag komt de zon nog even door en wordt het uiteindelijk toch ruim 18°C.


![Eekhoorn]({{ site.images }}/dag4a.jpg?raw=true)
