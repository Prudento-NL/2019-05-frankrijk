---
layout: post
title: Dag 11 - Ritje naar Cluny
date: 2019-06-03
---
Afgelopen nacht is de temperatuur boven de 18°C gebleven. In de ochtend scheen heel even de zon. Even later horen we het donderen in de verte en zien we donkere luchten langstrekken. De wind steekt op en de temperatuur zakt onder de 18°C.  

De wind gaat weer liggen maar daarvoor in de plaats komen regenbuien. Ontbijten deze keer onder de luifel zodat we droog blijven. Ondertussen onweert het ook boven de camping.  

Doordat het wat slechter weer is gaan we weer een ritje maken. Dit keer via 
Souve, La Tagnière en Chatmoy naar Cluny. Op de D980 richting Cluny wordt gewerkt en worden we omgeleid door leuke dorpjes en vergezichten. Onderweg stoppen we regelmatig voor een foto-momentje. Het weer klaart op en het wordt toch nog 27°C.  

Op de terugweg nemen we de 'snelle' route over doorgaande wegen. Deze gaan evengoed door kleine dorpjes en mooie uitzichten. Op de weg naar de camping rijden we José van de animatie voorbij. We vragen of ze mee wil rijden. Graag want ze heeft er al een paar uur opzitten i.v.m. een route die morgen wordt gelopen.  

Op de camping zitten we nog lekker lang in het avondzonnetje.


